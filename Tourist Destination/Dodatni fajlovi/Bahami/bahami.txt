Ono što Bahame čini jednom od atraktivnijih destinacija, 
za razliku od drugih karipskih ostrva, jeste uspešna ekonomija zemlje, stabilna politička situacija, 
privlačan šoping, bogat zabavni i noćni život, luksuzni hoteli, 
a iznad svega najlepše plaže koje možete da zamislite. 
Ni Kristifor Kolumbo, koji je bio prvi "turista" na Bahamima, nije mogao da odoli čarima ostrva. 
Bahami su arhipelag od 700 ostrva u Atlantskom okeanu, nedaleko od jugoistočne obale Floride, 
koja zauzimaju površinu od 13.939 kilometara kvadratnih. 
Kosmonauti su konstatovali da je najbistrija vodena površina koja se vidi iz svemira upravo oko ovih ostrva. 
Stanovnici Bahama uživaju u suptropskoj klimi sa oko 300 sunčanih dana i prosečnoj temperaturi od 27°C tokom cele godine.